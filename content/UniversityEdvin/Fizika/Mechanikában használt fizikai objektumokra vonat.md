# Mechanikában használt fizikai objektumokra vonatkozó modellek

A mechanikában a testek nyugalmi helyzetét, valamint az általuk végzett valamilyen
mozgásformát írjuk le az idő függvényében.

## Anyagi pont

A legegyszerűbb esetet az ún. anyagi pont jelenti. Az anyagi pont egy olyan modell,
amelynek esetében a testnek semmilyen térbeli kiterjedést nem tulajdonítunk és kizárólag a
tömegével jellemezzük.

## Pontrendszer

A pontrendszer (vagy anyagi pontrendszer) az anyagi pontok sokaságát jelenti, amelyek
egymással valamilyen „kötésben” találhatók. Tulajdonképpen a környezetünkben észlelhető
minden makroszkopikus tárgy, de még a folyadékok és gázok is pontrendszereknek tekinthetők. A
pontrendszert alkotó anyagi pontok közötti távolságok függvényében rendszerezhetjük a
pontrendszereket.

## Merev test

A pontrendszerben elhelyezkedő anyagi pontok közötti távolság nem változik.

## Deformálható test

A pontrendszerben elhelyezkedő anyagi pontok közötti távolság nem változik. A deformáció lehet maradandó vagy nem maradandó jellegű. Az első esetben a pontrendszer alakja megváltozik, míg a második esetben a pontrendszer visszanyeri eredeti alakját.