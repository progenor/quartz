# Mennyiségek

## Skaláris mennyiség (röviden skalár)

- egy olyan fizikai mennyiség, amelyet kizárólag az értéke jellemez (megj. fontos a
  mértékegység és a nagyságrend ld. az előző alpontokat),
- példa: tömeg, egyezményes jele _m_; idő, jele **_t_** stb.

## Vektoriális mennyiség (röviden vektor)

- egy olyan fizikai mennyiség, amelynek van iránya, irányítása és nagysága (modulusz).

példák:

- _Helyzetvektor_: két pont közötti távolság az skaláris mennyiség, amelyet méterben
  fejezünk ki, azonban amikor az egyik pont helyzetét a másikhoz viszonyítva kell
  megadjuk már egészen más a helyzet. Mivel a távolságot egyenes vonalban mérjük
  definiáljuk a két pontot összekötő egyenest, amely nem más, mint a helyzetvektor
  iránya, majd pedig definiáljuk, hogy ezen az egyenesen merre található a pont és ez
  adja meg az irányítást. A modulusz megegyezik a két pont közötti távolság
  értékével.
- _Sebességvektor_: megadja, hogy adott irányba és adott irányítással egységnyi idő
  alatt mekkora utat tesz meg egy adott objektum. A napi életben szinte mindig csak
  a sebesség értékét használjuk (hány km/h óra sebességgel haladunk), de azért
  mindenki tudja azt, hogy hova akar megérkezni és azt is, hogy milyen útvonalon
  fog haladni, amelyek éppen az irány és irányítás jellemzőket takarják.

Az általánosan használt jelölés egy nyíl az adott fizikai mennyiséget jelző betű fölött: pl.
helyzetvektor $\vec{r}$, sebességvektor $\vec{v}$, erő $\vec{F}$, impulzus $\vec{p}$ stb. (megjegyzés: könyvekben és internetes oldalakon is találhatunk olyan jelölésformát, amikor a vektoriális mennyiséget vastagított betűvel
jelölik: pl. sebességvektor **v**).

![Screenshot from 2023-11-10 21-58-15.png](Mennyise%CC%81gek/Screenshot_from_2023-11-10_21-58-15.png)

**Megjegyzés:** alkalmazásoktól függően megkülönböztetünk szabad- és kötött vektorokat. Kötött vektorok esetében az ábrán látható minden jellemző rögzített, míg szabad vektorok esetén a
vektor elcsúsztatható (megváltozhat a tartóegyenese (AB) illetve a támadópontja (A)).

**Támadópont** - az a pont ahol az erő a testre hat, az erő támadáspontjának nevezzük.

Sok esetben szükségünk van olyan vektorra, amely a térbeli irányt és irányítást fejezi ki, a
modulusza pedig 1-gyel egyenlő. Az ilyen vektor egységvektornak nevezzük. Például egy adott pont helyzetének meghatározására szolgáló $\vec{r}$ helyzetvektor esetében az egységvektor definíciója:

$$
\vec{e}_r = \cfrac{\vec{r}}{r}
$$

$\vec{e}$ - egységvektor

$\vec{r}$ - helyzetvektor

r - térbeli pozíció

## Tenzoriális mennyiség (röviden tenzor)

Az ilyen típusú mennyiségeket mátrix formájában adjuk meg és minden művelet a mátrixokra vonatkozó szabályok szerint történik. A fizikában ilyen mennyiségekkel jellemzünk azokat a fizikai mennyiségeket, amelyek irányfüggőséggel rendelkeznek (pl. optikában
az elektromos permittivitás tenzor).
